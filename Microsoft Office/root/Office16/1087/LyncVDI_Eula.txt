MICROSOFT БАҒДАРЛАМАЛЫҚ ЖАСАҚТАМА ЛИЦЕНЗИЯЛЫҚ КЕЛІСІМІНІҢ ШАРТТАРЫ
MICROSOFT LYNC VDI 2013 

Бұл лицензиялық шарттар Microsoft корпорациясы (немесе тұратын жеріңізге қарай оның филиалдарының бірі) мен сіздің араңызда жасалған келісім болып табылады. Оларды оқып шығыңыз. Олар қандай да бір алынған құралды қамтитын жоғарыда аталған бағдарламалық құралға қолданылады. Сонымен қатар, сол элементтермен бірге басқа шарттар берілмейінше, бұл шарттар осы бағдарламалық құралға арналған microsoft

• жаңартулар
• қосымшаларына,
• интернет қызметтеріне және
• қолдау қызметтеріне

қолданылады. солай болған жағдайда, сәйкес басқа шарттар қолданылады.

Бағдарламалық құралды қолдана отырып, сіз, сонымен қатар, қазіргі шарттарды қабылдайсыз. Егер келіспесеңіз, онда осы бағдарламалық құралды пайдаланбаңыз.

Егер осы лицензия шарттарын орындасаңыз, төменде көрсетілген тұрақты құқықтарға ие боласыз.

1. ОРНАТУ ЖӘНЕ ПАЙДАЛАНУ ҚҰҚЫҚТАРЫ. Сіз бағдарламалық жасақтаманың бірнеше көшірмесін тек Microsoft Lync 2013 бағдарламасында пайдалану үшін құрылғыларға орнатып, пайдалана аласыз.

2. ИНТЕРНЕТ ҚЫЗМЕТТЕРІ. Microsoft корпорациясы бағдарламалық құралмен бірге интернет қызметтерін қамтамасыз етеді. Корпорация оларды кез келген уақытта өзгертуге және жұмысын тоқтатуға құқылы. Сіз олардың жұмысына зиян келтіруі немесе басқалардың аталған қызметтерді пайдалануын қиындатуы мүмкін кез келген әдіс арқылы бұл қызметтерді пайдалануға құқығыңыз жоқ. Сіз кез келген қызметке, деректерге, тіркеу жазбаларына немесе желіге кез келген әдіспен рұқсатсыз қол жеткізуге осы қызметтерді пайдалануға құқыңыз жоқ.

3. ЛИЦЕНЗИЯНЫҢ АУҚЫМЫ. Бағдарламалық құрал лицензияланған, бірақ сатылмайды. Бұл келісім сізге бағдарламалық құралды пайдалануға біраз құқықтарды ғана береді. Microsoft корпорациясы басқа барлық құқықтарды өзінде қалдырады. Қолданыстағы заң бойынша бұл шектеуге қарамастан, сізге қосымша құқықтар берілмейінше, сіз бағдарламалық құралды осы келісіммен рұқсат етілген түрде ғана пайдалануға құқылысыз. Мұндай жағдайда, сіз бағдарламалық құралды белгілі бір жолдармен пайдалануға мүмкіндік беретін техникалық шектеулерді сақтауға тиістісіз. Төмендегілерді орындауыңызға тыйым салынады:

   • Бағдарламалық құралдағы қандай да бір техникалық шектеулерден айналып өту;
   • Бұл шектеуге қарамастан, қолданыстағы заң рұқсат беретін жағдайдан басқа және сол жағдайда ғана бағдарламалық құралды кері құрастыру, декомпиляция жасау немесе бөлшектеу;
   • Бағдарламалық құралдың көшірмесін осы шектеуге қарамастан келісімде көрсетілгеннен немесе қолданыстағы заңмен рұқсат етілгеннен көп жасау;
   • бағдарламалық құралды басқалардың көшіріп алуы үшін жариялау;
   • бағдарламалық құралды жалға немесе қарызға беру;
   • бағдарламалық құралды немесе бұл келісімді үшінші тарапқа беру немесе
   • Бағдарламалық жасақтаманы коммерциялық бағдарламалық жасақтамаға ие қызметтерге пайдалану.

4. САҚТЫҚ КӨШІРМЕ. Бағдарламалық құралдың бір сақтық көшірмесін жасап қоюыңызға болады. Оны тек бағдарламалық құралды қайта орнату үшін қолдануыңызға болады.

5. ҚҰЖАТТАМА. Сіздің компьютеріңізге немесе ішкі желіге қол жеткізетін адам ішкі, анықтамалық мақсаттар үшін құжаттаманы көшіріп алып, қолдана алады.

6. ЭКСПОРТТЫҚ ШЕКТЕУЛЕР. Бағдарламалық құрал америка құрама штаттарының экспорттау туралы заңдары мен ережелеріне бағынады. Сіз бағдарламалық құралға қолданылатын экспорттау туралы барлық мемлекеттік және халықаралық заңдар мен ережелерді сақтауға тиістісіз. Бұл заңдар белгіленген орындарға, түпкі пайдаланушыларға және түпкі пайдалануға қатысты шектеулерді қамтиды. Қосымша ақпарат алу үшін мына сайтты қараңыз: www.microsoft.com/exporting.

7. ҚОЛДАУ ҚЫЗМЕТТЕРІ. Бұл бағдарламалық құрал «сол қалпында» жеткізілетіндіктен, оған қолдау көрсетілмеуі мүмкін.

8. ТОЛЫҚ КЕЛІСІМ. Осы келісім және қосымшаларға, жаңартуларға, интернет қызметтері мен пайдаланылатын қолдау қызметтеріне арналған шарттар бағдарламалық құрал мен қолдау қызметтері бойынша біртұтас келісімді құрайды.

9. ҚОЛДАНЫСТАҒЫ ЗАҢ.

   a. Америка Құрама Штаттары. Егер сіз бағдарламалық құралды америка құрама штаттарында сатып алсаңыз, вашингтон штатының заңы осы келісімнің мәнін түсіндіріп, заң қағидаларының қайшылығына қарамастан, оның бұзылуына қатысты шағымдарға қолданылады. Сіз тұратын штаттың заңдары барлық басқа шағымдарды, оның ішінде, тұтынушыларды қорғау туралы заңдар, әділетсіз бәсекелестік туралы заңдар бойынша және деликт нәтижесіндегі шағымдарды реттейді.

   b. Америка Құрама Штаттарынан Тыс. Егер сіз бағдарламалық құралды басқа елде сатып алсаңыз, онда сол мемлекеттің заңдары қолданылады.

10. ЗАҢГЕРЛІК КҮШІ. Бұл келісімде белгілі бір заңды құқықтар берілген. Мемлекетіңіздің заңдары бойынша басқа да құқықтарыңыз болуы мүмкін. Сонымен қатар, бағдарламалық құрал алынған тарапқа қатысты құқықтарыңыздың болуы мүмкін. Егер мемлекетіңіздің заңдары құқықтарыңызды өзгертуге рұқсат бермесе, бұл келісім мемлекетіңіздің заңдары бойынша оларды өзгертпейді.

11. КЕПІЛДІКТЕН БАС ТАРТУ. Бағдарламалық құрал «сол қалпында» лицензияланған. Оны пайдалану қаупін өзіңізге аласыз. Microsoft корпорациясы тікелей кепілдіктер, кепілдемелер немесе шарттар бермейді. Сіз бұл келісім өзгерте алмайтын жергілікті заңдар бойынша қосымша тұтынушылар құқықтарына немесе заңмен көрсетілген кепілдіктерге ие бола аласыз. Жергілікті заңдар бойынша рұқсат етілген дәрежеде, Microsoft корпорациясы сату жарамдылығына, белгілі бір мақсатқа және заңның сақталуына сай келуіне қатысты кепілдіктер бермейді.

АВСТРАЛИЯ ҮШІН – Сіз Австралия тұтынушылар құқықтары туралы заңымен көзделетін кепілдіктеріне иесіз және аталған құқықтарға бұл шарттар ықпалын тигізе алмайды.

12. ҚҰҚЫҚ ҚОРҒАУ ҚҰРАЛДАРЫ МЕН ЗАҚЫМДАРҒА ҚАТЫСТЫ ШЕКТЕУ ЖӘНЕ БАС ТАРТУ. Сіз Microsoft корпорациясы мен оның жабдықтаушыларынан тек 5,00 АҚШ долларына дейінгі сомада тікелей шығындарды өндіріп алуға құқылысыз. Нақты, жанама немесе кездейсоқ, келесі жіберілген пайданы қоса, басқа шығындарды төлеуге рұқсат етілмейді.

Бұл шектеу төмендегілерге қолданылады:

   • Үшінші тараптың интернет тораптарындағы бағдарламалық құралға, қызметтерге, мазмұнға (оның ішінде, кодқа) қатыстыларға немесе үшінші тарап бағдарламаларына және
   • Келісім-шарттың бұзылуына, кепілдіктің, кепілдеменің немесе шарттың бұзылуына, қатаң жауапкершілікке, ұқыпсыздыққа немесе қолданыстағы заңмен рұқсат етілетін жағдайда басқа азаматтық құқықтың бұзылуына қатысты шағымдар.

Сондай-ақ, бұл Microsoft корпорациясы зиян келтірілуі мүмкін екенін білген немесе білуге тиіс болған жағдайда да қолданылады. Жоғарыда көрсетілген шектеулер мен жоққа шығару сізге қолданылмауы мүмкін, себебі сіздің еліңізде кездейсоқ, жанама немесе басқа шығындарды жоққа шығаруға немесе басқаша шектеуге рұқсат берілмеген болуы мүмкін.


EULAID:O15_RTM_LYNCVDI.1_RTM_KZ