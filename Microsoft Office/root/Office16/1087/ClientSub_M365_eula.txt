MICROSOFT ҚЫЗМЕТТЕРІ ТУРАЛЫ КЕЛІСІМГЕ ҚОСЫМША
MICROSOFT 365 ТҰТЫНУШЫ ЖАЗЫЛЫМЫНДАҒЫ OFFICE ҚЫЗМЕТІ ЖӘНЕ БАҒДАРДАМАЛЫҚ ЖАСАҚТАМАСЫ
Соңғы жаңартылған күні: шілде, 2022 ж.
Microsoft 365 тұтынушы жазылымын таңдағаныңыз үшін алғыс білдіреміз!
Microsoft 365 жазылымының аясында Office қызметін және бағдарламалық жасақтамасын («қызмет/бағдарламалық жасақтама») пайдаланғанда, Microsoft тіркелгіңізді (төменде көрсетілген) ашқан кезде келісіміңізді берген Microsoft қызметтері туралы келісімнің шарттары мен талаптарын, сонымен қатар осы Қосымшаның шарттары мен талаптарын (жинақтап айтқанда «Келісім») басшылыққа алуыңыз керек. Ол — осы Қосымшада (бар болса) көрсетілген веб-сілтемелердегі басқа шарттармен бірге қоса алғанда сіз бен Microsoft корпорациясы (сіздің тұрғылықты жеріңізге байланысты оның еншілес компаниялары) арасында жасалған келісім болып табылады. Қызметті/бағдарламалық жасақтаманы құрылғыға орнатқанда немесе пайдаланғанда бөлек лицензия берілуі мүмкін. Ол бөлек лицензия Келісімге қарама-қайшы келген тұстарды басқарады. Осы Қосымшаны толығымен, соның ішінде барлық сілтеме жасалған шарттарды қарап шығуыңыз керек, себебі бұл шарттардың барлығы маңызды болып табылады және сізге қатысты қолданылатын осы келісім-шартты құрайды. Шолғыш терезесіне тиісті сілтемені қою арқылы қатысты шарттарды қарап шығуыңызға болады. Microsoft қызметтері туралы келісім мен осы Қосымша арасында қандай да бір қайшылық болған жағдайда, қызметті/бағдарламалық жасақтаманы пайдалануыңыз осы Қосымшаға сәйкес реттеледі.
Осы келісімді қабылдау немесе қызметті және бағдарламалық жасақтаманы қолдану арқылы сіз осы шарттардың барлығына келісесіз және Microsoft қызметтері туралы келісімде жазылған және осы Қосымшаға байланыстырылған Microsoft құпиялық мәлімдемесіне сәйкес белсендіру және бағдарламалық жасақтаманы пайдалану кезінде кейбір ақпаратты беруге рұқсат етесіз. Егер осы шарттарды қабылдамасаңыз және оларға сай әрекет етпесеңіз, қызметтерді, бағдарламалық құралды немесе оның мүмкіндіктерін пайдалана алмайсыз.
1.    Орнату және пайдалану құқықтары, белсендіру.
a.Лицензия; Тіркелгіге кірген пайдаланушылар мен құрылғылар саны; Басқа талаптар. Қызмет/бағдарламалық жасақтама лицензияланған, ол сатылмайды. Осы Келісімнің барлық шартын орындасаңыз, сізге тиесілі және сіз басқаратын құрылғыларға қызмет/бағдарламалық жасақтама көшірмелерін орнату және оларды пайдалану құқығын береміз:
(i)Microsoft 365 Отбасы жазылымы. Сіз және тағы бес (5) адам (жалпы алты адам) пайдалана алады.
(ii)Microsoft 365 Жеке жазылым. Тек сіз пайдалана аласыз. 
(iii)Тіркелгіге кірген құрылғылар. Қызметті/бағдарламалық жасақтаманы пайдалану үшін пайдаланушы тарапынан бір уақытта қосылатын құрылғылар санына техникалық шектеулер қойылған болуы мүмкін, бұл https://go.microsoft.com/fwlink/?linkid=874481 мекенжайындағы анықтамалық мақалада сипатталған.
(iv)Басқа талаптар. Жоғарыдағы 1.a(i) бөлімінде рұқсат етілген жағдайлардан басқа уақытта, әр құрылғыда қызметті/бағдарламалық құралды бір уақытта тек бір адам пайдалана алады. Бағдарламалық жасақтаманың құрамдастары тұтас бірлік ретінде лицензияланады, әрі құрамдастарды бөлуге немесе виртуализациялауға және басқа құрылғыларға орнатуға болмайды. Төмендегі «Қашықтан кіру рұқсаты» бөлімінде сипатталғандай пайдалануға рұқсат етілген жағдайларды есепке алмағанда, бұл лицензия бағдарламалық жасақтаманы пернетақта, тінтуір немесе сенсорлы экран сияқты құрылғының енгізу механизмдері арқылы қолдануына беріледі. Бағдарламалық құралды серверге орнатуға, не болмаса ішкі немесе сыртқы желі арқылы серверге қосылған басқа құрылғылар арқылы пайдалануға және коммерциялық мақсатта хостқа орналастыруға тыйым салынады. Бірнеше пайдаланушы сценарийлері мен виртуализация туралы қосымша ақпаратты төмендегі 1.d бөлімінен қараңыз.
b.Жазылым кезеңі/Лицензия мерзімі. Қызметті/бағдарламалық жасақтаманы жазылым кезеңінде ғана пайдалана аласыз. Жазылым мерзімін ұзартуыңызға да болады. Жазылым мерзімін ұзартсаңыз, ұзартылған жазылым кезеңі аяқталғанға дейін қызметті/бағдарламалық жасақтаманы пайдалана беруіңізге болады. Жазылу туралы қосымша мәлімдеулерді алу үшін, белсендіру туралы хабарларды немесе басқа ілеспелі мәліметтерді қараңыз. Жазылым мерзімі аяқталған соң, қызметтің және бағдарламалық жасақтаманың көп функциясы жұмыс істеуін тоқтатады.
c.Белсендіру. 
(i)Оның жұмыс істеу принципі. Белсендірген соң, қызмет/бағдарламалық жасақтама белгілі бір құрылғымен байланыстырылады. Бағдарламалық жасақтама лицензиясы тағайындалған әр құрылғыны белсендіру керек. Белсендіру кезінде бағдарламалық құрал Microsoft корпорациясымен немесе оның еншілес тұлғасымен автоматты түрде байланысып, лицензияның осы құрылғымен байланыстырылғанын растайды. Бағдарламалық жасақтаманың лицензиялау немесе белсендіру мүмкіндіктеріне рұқсатсыз енгізілген өзгерістерді анықтау және бағарламалық жасақтаманы басқа да жолмен лицензиясыз пайдалануға жол бермеу мақсатында белсендірілетіндіктен, белсендіруге берілген уақыт өткеннен кейін сіз қызметті/бағдарламалық жасақтаманы пайдалана алмайсыз және белсендіру процесін айналып өте алмайсыз. Бастапқы белсендіру үшін рұқсат етілген уақыт аралығында өнім кілтін енгізбеген болсаңыз, қызметтің және бағдарламалық жасақтаманың көп функциясы жұмыс істемей қалады.
(ii)Microsoft жүйесіне қосылу. Белсендіру туралы толық ақпаратты microsoft.com/piracy/activation.mspx бетінен таба аласыз. Егер құрылғы интернетке қосылып тұрса, бағдарламалық жасақтама белсендіру процесін бастау үшін Microsoft-қа автоматты түрде қосылады. Интернетке кіріп, бағдарламалық жасақтаманы қолмен белсендіруге де болады. Интернет қызметі үшін ақы алынуы мүмкін.
(iii)Қайта белсендіру. Құрылғының немесе бағдарламалық құралдың құрамдас бөліктерінің өзгеруі бағдарламалық құралды қайта белсендіруді қажет етуі мүмкін.
(iv)Белсендіру кезіндегі ақау. Онлайн белсендіру кезінде бағдарламалық құралдың лицензиялау немесе белсендіру функциялары жалған немесе дұрыс лицензияланбаған болғаны анықталса, белсендіру сәтсіз аяқталады. Егер бағдарламалық құралдың орнатылған көшірмесі дұрыс лицензияланбаған болса, бағдарламалық құрал сізге ол туралы хабарлайды. Осыған қоса, сізге бағдарламалық құралдың дұрыс лицензияланған көшірмесін алу туралы еске салғыштар көрсетіледі.
d.Бірнеше рет қолдану сценарийлері.
(i)Құрылғы. Бұл келісімде «құрылғы» сөзі бағдарламалық жасақтаманы іске қоса алатын ішкі жад құрылғысы бар (физикалық немесе виртуалды) аппараттық жүйені немесе мобильді құрылғыны білдіреді. Қатты дискідегі бөлім немесе диск бір құрылғы болып есептеледі.
(ii)Бірнеше немесе біріктірілген қосылымдар. Аппараттық құралды немесе бағдарламалық жасақтаманы байланыстарды біріктіру немесе жинақтау үшін пайдалануға, я болмаса, басқалай бірнеше пайдаланушының немесе бірнеше құрылғының құрылғы арқылы бағдарламалық жасақтаманы жанама әдіспен қолдануына рұқсат ете алмайсыз.
(iii)Виртуалды ортада пайдалану. Егер виртуализация бағдарламалық жасақтамасын, оның ішінде hyper-v клиентін пайдаланып, бір компьютерлік ақпараттық жүйеде бір немесе бірнеше виртуалды құрылғы жасасаңыз, әрбір виртуалды құрылғы және физикалық құрылғы осы келісімнің мақсаттары үшін бөлек құрылғы деп есептеледі. Құрылғыңыз физикалық құрылғы болса да, виртуалды құрылғы болса да, бұл лицензия жоғарыда аталған орнату және пайдалану құқықтары аясында бағдарламалық жасақтаманың бір көшірмесін тек бір құрылғыға ғана орната аласыз. Егер бағдарламалық жасақтаманы виртуалдағыңыз келсе, бағдарламалық жасақтаманың басқа көшірмелерін және әр көшірме үшін жеке лицензия сатып алуыңыз керек. Сандық құқықтарды басқару технологиясымен қорғалған мазмұн немесе басқа толық көлемді дискіні шифрлау технологиясының қауіпсіздігі виртуалдандырылған ортада төмендеу болуы мүмкін.
(iv)Қашықтан ашу: Ерекше жағдай ретінде сізге техникалық қолдау көрсетуі үшін, құрылғыларыңызда орнатылған бағдарламалық жасақтаманы басқа құрылғымен қашықтан қолдануға рұқсат етуіңізге болады.
2.    Қосымша лицензиялық шектеулер мен талаптар.
a.Microsoft 365 Әскери жазылымы. «Әскери» жазылымға арналған қызметті/бағдарламалық жасақтаманы пайдалану және оған жазылу үшін «Іріктелген әскери пайдаланушы» болуыңыз керек. Америка Құрама Штаттарында «Қарулы күштер құрамына кіретін тәжірибелі пайдаланушы» болу үшін, сіз АҚШ Федерал заңдарына және нұсқауларына сәйкес Қарулы қызметтер алмасуының расталған басшысы болуыңыз қажет.
b.«Канада Қарулы күштері» жазылымы. «Канада Қарулы күштері» жазылымына арналған қызметті/бағдарламалық жасақтаманы пайдалану және оған жазылу үшін «CANEX рұқсаты бар клиент» болуыңыз керек. CANEX рұқсаты бар клиент болу үшін сіз мынадай статусқа ие болуыңыз керек
• Канада Қарушы күштерінде қызмет етуіңіз немесе оның жары болуыңыз керек;
• Канада Қарушы күштерінің резервтегі офицері болуыңыз керек;
• Канада Қарушы күштерінің отставкадағы мүшесі немесе Ұлттық қорғаныс департаментінің (DND) азаматтық қызметкері DND зейнетақысын алған кезде;
• Құпия қордың (NPF) немесе Ұлттық қорғаныс департаментінің (DND) тұрақты штаттағы немесе жарты ставкадағы қызметкері немесе олардың жұбайлары;
•CANEX концессионері (князьдіктер ғана);
• Шетелдік әскери қызметшілер;
• NPF зейнетке шығарған NPF қызметкері;
• Балама қызмет көрсету мердігерлерінің штаттағы қызметкері;
• «Балаларға отбасылық қызмет көрсету туралы заң», «Қорғаныс қызметтері зейнетақы жарналары туралы заң», «Зейнетақы туралы заң» немесе «Соғыс ардагерлеріне жәрдемақы туралы заң» аясында жәрдемақы алатын Канада Қарулы күштері қызметкерінің жесірі;
• База/Қанатта тұрған немесе жұмысқа орналасқан кезде канадалық комиссиялар корпусының мүшесі; немесе
• Канаданың Корольдік атты полициясының мүшесі.
c.Тұрмыста пайдалануға арналған бағдарлама. «Home Use Program User» («Тұрмыста пайдалануға арналған бағдарлама») ретінде көрсетілген қызметті/бағдарламалық жасақтаманы пайдалану және оған жазылу үшін «Home Use Program» («Бағдарламаны тұрмыста пайдаланатын тұлға») болуыңыз қажет. «Home Use Program User» («Бағдарламаны тұрмыста пайдаланатын тұлға») болу үшін белсенді Software Assurance бағдарламасымен немесе бұған дейін Software Assurance бағдарламасымен немесе басқа шарттарға сай келетін Microsoft корпоративтік лицензиясы туралы келісім жасалған ұйымның қызметкері болуыңыз керек. Бағарламаны тұрмыста қолданатын тұлға бағдарламасының шарттарына сай болсаңыз, қызметке/бағдарламалық жасақтамаға жазылып, оны коммерциялық мақсатта пайдалана аласыз. Бағдарламаны тұрмыста пайдаланатын тұлға болуға қатысты сұрақтарыңыз болса, жұмыс берушіңізге хабарласыңыз.
d.«Қайта сатуға арналмаған» жазылымы. «Қайта сатуға арналмаған» жазылым карталары шектеулі мақсаттарда таратылады. «Not for Resale» (Қайта сатуға арналмаған») сияқты белгісі бар жазылым карталарын сатуға рұқсат етілмейді.
e.Қаріптер компоненттері. Бағдарламалық құрал жұмыс істеп тұрғанда, сіз мазмұнды басып шығару және бейнелеу үшін оның қаріптерін қолдануға құқылысыз. Мазмұнды басып шығару үшін қаріптерді уақытша принтерге немесе басқа шығару құрылғысына жүктеуге болады, әрі қаріптерді мазмұнға тек қаріптердегі ендіру шектеулері рұқсат еткендей ендіре аласыз.
f.Коммериялық емес қолдану.  Microsoft қызметтері туралы келісімдегі коммерциялық емес пайдалану шектеуі Microsoft 365 Жеке жазылымына немесе Microsoft 365 Отбасы жазылымына қолданылмайды.
3.    Құқықтарды сақтау және кері байланыс. Осы Келісімде анық көрсетілгендерді қоспағанда, Microsoft корпорациясы сізге Microsoft корпорациясы немесе кез келген заңды тұлға иеленетін немесе бақылайтын кез келген патенттер, ноу-хау, авторлық құқық, коммерциялық құпиялар, сауда белгілері немесе басқа зияткерлік меншік, соның ішінде шектеусіз кез келген атау, фирмалық безендірме, логотип немесе сол сияқтылар бойынша лицензия немесе басқа құқықтар бермейді. Егер сіз Microsoft корпорациясына кез келген идея, ұсыныс, пікір, ойыңыз немесе басқа да пікір ("Пікір") білдірсеңіз, Сіз Microsoft корпорациясына Пікіріңізді кез келген жолмен немесе кез келген мақсатқа тегін пайдалануға, бөлісуге және сатуға құқық бересіз. Сонымен бірге Сіз үшінші тараптарға пікір қамтылған Microsoft бағдарламалық құралының немесе қызметінің кез келген бөліктерін тегін пайдалануға немесе байланыстыруға құқық бересіз. Microsoft корпорациясының бағдарламалық құралын, технологияларды немесе құжаттамасын қандай да бір үшінші тарапқа лицензиялауды қажет ететін лицензия қолданылатын Пікір бермейсіз, себебі Microsoft корпорациясы сіздің Пікірлеріңізді оларға қосады.
4.    Толық келісім. Осы келісім (сонымен бірге, Microsoft корпорациясы қамтамасыз ететін және сіз пайдаланатын кез келген қосымша бағдарлама қосымшалары, жаңартулар және қызметтермен бірге берілетін шарттар және бағдарламалық жасақтаманы құрылғыға орнатып жатқанда берілуі мүмкін басқа шарттар), әрі осы Қосымшада тізілген веб-сілтемелердегі шарттар қызмет және бағдарламалық жасақтамалар, әрі кез келген осындай қосымшалар, жаңартулар және қызметтер үшін толық келісім болып табылады (Microsoft корпорациясы мұндай қосымшалармен, жаңартулармен немесе қызметтермен бірге басқа шарттарды бермеген жағдайда ғана). Бағдарламалық жасақтаманың «Анықтама» экранына кіріп, «Microsoft бағдарламалық жасақтамасының лицензиясына қатысты шарттар» сілтемесін басу арқылы бағдарламалық жасақтама іске қосылған соң, осы Қосымшаны көре аласыз. Осы келісімдегі сілтемелердің кез келгеніндегі шарттарды URL мекенжайларын браузердің мекенжай жолына теру арқылы қарап шыға аласыз және осылай істеуге келісесіз. Қызметті пайдалану арқылы осы Қосымшаны және сілтеме жасалған шарттарды қабылдайтыныңызды түсінесіз. Осы келісімде ақпараттық сілтемелер де бар. Сізге және бізге міндеттемелер жүктейтін шарттарды қамтитын сілтемелер мыналар:
·Microsoft қызметтер келісімі (aka.ms/msa)
·Microsoft құпиялылық туралы мәлімдемесі (aka.ms/privacy)

