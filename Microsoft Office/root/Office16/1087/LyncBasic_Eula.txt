MICROSOFT БАҒДАРЛАМАЛЫҚ ЖАСАҚТАМА ЛИЦЕНЗИЯЛЫҚ КЕЛІСІМІНІҢ ШАРТТАРЫ
Бизнеске арналған Skype 2016, Basic 

Бұл лицензиялық шарттар Microsoft корпорациясы (немесе тұратын жеріңізге қарай оның филиалдарының бірі) мен сіздің араңызда жасалған келісім болып табылады. Оларды оқып шығыңыз. Олар қандай да бір алынған құралды қамтитын жоғарыда аталған бағдарламалық құралға қолданылады. Сонымен қатар, сол элементтермен бірге басқа шарттар берілмейінше, бұл шарттар осы қолданбаға арналған Microsoft

•	жаңартуларына,
•	қосымшаларына
•	интернет қызметтеріне және
•	қолдау қызметтеріне

қолданылады. Аталған өнімдер басқа шарттармен бірге жөнелтілетін болса, оларға сол шарттар қолданылады.

СІЗ БАҒДАРЛАМАЛЫҚ ЖАСАҚТАМАНЫ ПАЙДАЛАНУ АРҚЫЛЫ ОСЫ ШАРТТАРДЫ ҚАБЫЛДАЙСЫЗ. ЕГЕР СІЗ ОЛАРДЫ ҚАБЫЛДАМАСАҢЫЗ, БҰЛ БАҒДАРЛАМАЛЫҚ ЖАСАҚТАМАНЫ ПАЙДАЛАНБАҢЫЗ.

ЕГЕР СІЗ ОСЫ ЛИЦЕНЗИЯЛЫҚ ШАРТТАРДЫ ОРЫНДАСАҢЫЗ, СІЗ ТӨМЕНДЕ КӨРСЕТІЛГЕН ТҰРАҚТЫ ҚҰҚЫҚТАРҒА ИЕ БОЛАСЫЗ.

1.	ОРНАТУ ЖӘНЕ ПАЙДАЛАНУ ҚҰҚЫҚТАРЫ. 

a.	Орнату және пайдалану. Сіз бағдарламалық жасақтаманың кез келген мөлшерін тек Бизнеске арналған Skype, Server 2015 Бизнеске арналған Skype, онлайн бағдарламаларында пайдалану үшін құрылғыларға орнатып пайдалануға құқылысыз.
b.	Үшінші тарап бағдарламалары. Бағдарламалық жасақтама осы келісімі негізінде үшінші тарап емес, Microsoft корпорациясы лицензиялайтын үшінші тарап бағдарламаларын қамтуы мүмкін. Үшінші тарап бағдарламасы бойынша ескертулер бар болған жағдайда, олар тек ақпарат беру үшін қамтылады.

2.	ИНТЕРНЕТ ҚЫЗМЕТТЕРІ. Microsoft корпорациясы бағдарламалық құралмен бірге интернет қызметтерін қамтамасыз етеді. Корпорация оларды кез келген уақытта өзгертуге және жұмысын тоқтатуға құқылы. Сіз олардың жұмысына зиян келтіруі немесе басқалардың аталған қызметтерді пайдалануын қиындатуы мүмкін кез келген әдіс арқылы бұл қызметтерді пайдалануға құқығыңыз жоқ. Сіз кез келген қызметке, деректерге, тіркелгілерге немесе желіге кез келген әдіспен рұқсатсыз кіру үшін осы қызметтерді пайдалануға құқыңыз жоқ.

3.	ҚҰПИЯЛЫҚ; ДЕРЕКТЕРДІ ПАЙДАЛАНУҒА КЕЛІСУ. Біз үшін сіздің құпиялығыңыз маңызды. Бағдарламалық құралдың кейбір мүмкіндіктерін пайдаланғанда, олар ақпаратты жібереді немесе қабылдайды. Бұл мүмкіндіктердің көбісін пайдаланушы интерфейсінен ажыратуға болады немесе оларды пайдаланбауды таңдауға болады. Осы келісімді қабылдау немесе бағдарламалық құралды қолдану арқылы go.microsoft.com/fwlink/?LinkID=517480, веб-сайтында қолжетімді Бизнеске арналған Skype құпиялық мәлімдемесінде айтылғандай және бағдарламалық жасақтама мүмкіндіктерімен байланысты пайдаланушы интерфейсінде айтылуы мүмкін болғандай, Microsoft ұйымының ақпаратты жинауға, пайдалануға және жариялауға құқылы екендігіне келісесіз.

4.	ЖАҢАРТУЛАРЫНА. Бағдарламалық жасақтама жүйелі түрде жаңартуларды тексеріп отырады және оларды сіз үшін жүктеп орнатуы мүмкін. Бұл жаңартуларды тек Microsoft корпорациясынан немесе өкілетті ресурстардан ғана алуыңызға болады. Microsoft корпорациясының сізді жаңартулармен қамтамасыз ету үшін жүйеңізді жаңартуды қажет етуі мүмкін. Қосымша ескертусіз автоматты жаңартуларды алуға келісесіз. Жаңартулар қолданыстағы барлық бағдарламалық жасақтама мүмкіндіктерін, қызметтерді немесе перифериялық құрылғыларды қамтуы немесе қолдауы мүмкін.

5.	ЛИЦЕНЗИЯНЫҢ АУҚЫМЫ. Бағдарламалық жасақтама лицензияланған, бірақ сатылмайды. Бұл келісім сізге бағдарламалық құралды пайдалануға біраз құқықтарды ғана береді. Microsoft корпорациясы басқа барлық құқықтарды өзінде қалдырады. Қолданыстағы заң бойынша бұл шектеуге қарамастан, сізге қосымша құқықтар берілмейінше, сіз бағдарламалық құралды осы келісіммен рұқсат етілген түрде ғана пайдалануға құқылысыз. Мұндай жағдайда, сіз бағдарламалық құралды белгілі бір жолдармен пайдалануға мүмкіндік беретін техникалық шектеулерді сақтауға тиістісіз. Төмендегілерді орындауыңызға тыйым салынады:

•	бағдарламалық құралды қандай да бір техникалық шектеулерден айналып өту;
•	бұл шектеуге қарамастан, қолданыстағы заң рұқсат беретін жағдайдан басқа және сол жағдайда ғана бағдарламалық жасақтаманы кері құрастыру, декомпиляция жасау немесе бөлшектеу;
•	бағдарламалық құралдың көшірмесін осы шектеуге қарамастан келісімде көрсетілгеннен немесе қолданыстағы заңмен рұқсат етілгеннен көп жасау;
•	бағдарламалық құралды басқалардың көшіріп алуы үшін жариялау;
•	бағдарламалық жасақтаманы жалға немесе қарызға беру;
•	бағдарламалық жасақтаманы немесе бұл келісімді үшінші тарапқа беру; немесе
•	бағдарламалық жасақтаманы коммерциялық бағдарламалық жасақтамаға ие қызметтерге пайдалану.

6.	САҚТЫҚ КӨШІРМЕ. Бағдарламалық құралдың бір сақтық көшірмесін жасап қоюыңызға болады. Оны тек бағдарламалық құралды қайта орнату үшін қолдануыңызға болады.

7.	ҚҰЖАТТАМА. Сіздің компьютеріңізге немесе ішкі желіге қол жеткізетін адам ішкі, анықтамалық мақсаттар үшін құжаттаманы көшіріп алып, қолдана алады.

8.	ЭКСПОРТТЫҚ ШЕКТЕУЛЕР. Бағдарламалық құрал Америка Құрама Штаттарының экспорттау туралы заңдары мен ережелеріне бағынады. Сіз бағдарламалық құралға қолданылатын экспорттау туралы барлық мемлекеттік және халықаралық заңдар мен ережелерді сақтауға тиістісіз. Бұл заңдар белгіленген орындарға, түпкі пайдаланушыларға және түпкі пайдалануға қатысты шектеулерді қамтиды. Қосымша ақпаратты www.microsoft.com/exporting бетінен қараңыз.

9.	ҚОЛДАУ ҚЫЗМЕТТЕРІ. Бұл бағдарламалық құрал «сол қалпында» жеткізілетіндіктен, оған қолдау көрсетілмеуі мүмкін.

10.	ТОЛЫҚ КЕЛІСІМ. Бұл келісім және қосымшаларға, жаңартуларға, интернет қызметтері мен пайдаланылатын қолдау қызметтеріне арналған шарттар бағдарламалық жасақтама мен қолдау қызметтері бойынша біртұтас келісімді құрайды.

11.	ҚОЛДАНЫСТАҒЫ ЗАҢ.

a.	Америка Құрама Штаттары. Егер сіз бағдарламалық құралды Америка Құрама Штаттарында сатып алсаңыз, Вашингтон штатының заңы осы келісімнің мәнін түсіндіріп, заң қағидаларының қайшылығына қарамастан, оның бұзылуына қатысты шағымдарға қолданылады. Сіз тұратын штаттың заңдары барлық басқа шағымдарды, оның ішінде, тұтынушыларды қорғау туралы заңдар, әділетсіз бәсекелестік туралы заңдар бойынша және деликт нәтижесіндегі шағымдарды реттейді.
b.	Америка Құрама Штаттарынан тыс. Егер сіз бағдарламалық құралды басқа елде сатып алсаңыз, онда осы мемлекеттің заңдары қолданылады.

12.	ЗАҢГЕРЛІК КҮШІ. Бұл келісімде белгілі бір заңды құқықтар айтылған. Мемлекетіңіздің заңдары бойынша басқа да құқықтарыңыз болуы мүмкін. Сонымен қатар, бағдарламалық құрал алынған тарапқа қатысты құқықтарыңыздың болуы мүмкін. Егер мемлекетіңіздің заңдары құқықтарыңызды өзгертуге рұқсат бермесе, бұл келісім мемлекетіңіздің заңдары бойынша оларды өзгертпейді.

13.	КЕПІЛДІКТЕН БАС ТАРТУ. БАҒДАРЛАМАЛЫҚ ЖАСАҚТАМА «СОЛ ҚАЛПЫНДА» ЛИЦЕНЗИЯЛАНҒАН. ОНЫ ПАЙДАЛАНУ ТӘУЕКЕЛДЕРІН ӨЗІҢІЗ КӨТЕРЕСІЗ. MICROSOFT КОРПОРАЦИЯСЫ АЙҚЫН КЕПІЛДЕМЕНІ, КЕПІЛДІКТІ НЕМЕСЕ ШАРТТАРДЫ БЕРМЕЙДІ. СІЗДЕ БҰЛ КЕЛІСІМ ӨЗГЕРТЕ АЛМАЙТЫН ЖЕРГІЛІКТІ ЗАҢДАР БОЙЫНША ҚОСЫМША ТҰТЫНУШЫ ҚҰҚЫҚТАРЫ НЕМЕСЕ ЗАҢДА КӨРСЕТІЛГЕН КЕПІЛДІКТЕР БОЛУЫ МҮМКІН. ЖЕРГІЛІКТІ ЗАҢДАР БОЙЫНША РҰҚСАТ ЕТІЛГЕН ЖАҒДАЙДА, MICROSOFT КОРПОРАЦИЯСЫ САТУ ЖАРАМДЫЛЫҒЫНА, БЕЛГІЛІ БІР МАҚСАТҚА ЖӘНЕ ЗАҢНЫҢ САҚТАЛУЫНА АРНАЛҒАН ЗАҢДЫҚ НЕГІЗДЕГІ КЕПІЛДІКТЕР БЕРМЕЙДІ.
АВСТРАЛИЯ ҮШІН – СІЗ АВСТРАЛИЯ ТҰТЫНУШЫЛАР ҚҰҚЫҚТАРЫ ТУРАЛЫ ЗАҢЫМЕН КӨЗДЕЛЕТІН КЕПІЛДІКТЕРГЕ ИЕСІЗ ЖӘНЕ АТАЛҒАН ҚҰҚЫҚТАРҒА БҰЛ ШАРТТАР ЫҚПАЛЫН ТИГІЗЕ АЛМАЙДЫ.

14.	ҚҰҚЫҚ ҚОРҒАУ ҚҰРАЛДАРЫ МЕН ЗИЯНДАРҒА ҚАТЫСТЫ ШЕКТЕУ ЖӘНЕ БАС ТАРТУ. СІЗ MICROSOFT КОРПОРАЦИЯСЫ МЕН ОНЫҢ ЖАБДЫҚТАУШЫЛАРЫНАН 5,00 АҚШ ДОЛЛАРЫНА ДЕЙІНГІ СОМАДА ТІКЕЛЕЙ ШЫҒЫНДАРДЫ ӨНДІРІП АЛУҒА ҚҰҚЫЛЫСЫЗ. СІЗ БАСҚА ДА ШЫҒЫНДАРДЫ, ОНЫҢ ІШІНДЕ, ЖАНАМА, ЖОҒАЛҒАН ПАЙДА, АРНАЙЫ, ТІКЕЛЕЙ ЕМЕСЕ НЕМЕСЕ КЕЗДЕЙСОҚ ШЫҒЫНДАРДЫ ӨНДІРІП АЛУҒА ҚҰҚЫЛЫ ЕМЕССІЗ.

Бұл шектеу төмендегілерге қолданылады:

•	үшінші тараптың Интернет тораптарындағы бағдарламалық жасақтамаға, қызметтерге, мазмұнға (оның ішінде, кодқа) қатыстыларға немесе үшінші тарап бағдарламаларына; және
•	келісім-шарттың бұзылуына, кепілдіктің, кепілдеменің немесе шарттың бұзылуына, қатаң жауапкершілікке, ұқыпсыздыққа немесе қолданыстағы заңмен рұқсат етілетін жағдайда басқа азаматтық құқықтың бұзылуына қатысты шағымдар.

Сондай-ақ, бұл Microsoft корпорациясы зиян келтірілуі мүмкін екенін білген немесе білуге тиіс болған жағдайда да қолданылады. Жоғарыда көрсетілген шектеулер мен жоққа шығару сізге қолданылмауы мүмкін, себебі сіздің еліңізде кездейсоқ, жанама немесе басқа шығындарды жоққа шығаруға немесе басқаша шектеуге рұқсат берілмеген болуы мүмкін.
